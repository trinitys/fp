
  MILANO

  CARLO ALIPRANDI, EDITORE

  _Via Stella, Num. 9._


  _L'Editore CARLO ALIPRANDI si riserva tutti i diritti
  di proprietà  letteraria secondo le vigenti leggi._




Milano--Prem. Stab. Tip. dell'Editore CARLO ALIPRANDI--Via Stella, 9.




PREFAZIONE


Eccoti, lettrice gentile, dei versi in dialetto veneziano, in quel
dialetto che, se sei veneziana, suona sulle tue labbra come una
carezzevole armonia, e che, anche se non sei veneziana, sa giungere
all'orecchio tuo come una facile musica dolce.

Non ti voglio annoiare con una lunga prefazione: debbo però dirti che
questi versi sono stati composti dal 1893 al '95 e che sono inediti,
eccetto poche poesie che uscirono insieme ad altre non comprese nel
presente volume, nei giornali dialettali di Venezia, sotto il mio
pseudonimo: RATAPLAN.

Così ho detto quanto sentivo il bisogno di dirti: leggi ora i miei
versi, lettrice buona e cortese. E se le mie barcarole, le mie
canzonette, le mie _vilote_ ti saranno piaciute, o lettrice, ringrazia
la mia Venezia, la cara città che le ha dettate al mio cuore, quando,
a tarda sera, muto e raccolto passeggiavo lungo il Molo, sotto
l'argenteo fulgore lunare, di fronte all'isola di S. Giorgio,
misteriosa nell'ombra, mentre nella pace notturna l'alito soave della
brezza e l'onda quieta della laguna s'accordavano a una dolce armonia.

Venezia, 7 aprile 1895.

ANTONIO NEGRI.




_AVVERTENZA_


Per quanto riguarda l'ortografia adottata nel presente volumetto, devo
premettere due parole. Come consigliò Attilio Sarfatti nella «nota»
premessa alla prima edizione delle sue _Rime Veneziane_, anch'io
scrissi la consonante _c_ davanti ad _i_, _e_, con la _cédille_, che
determina il suono _s_: e tolsi l'_h_, che si soleva una volta mettere
fra la _c_ e la _i_, la _c_ e la _e_. Così _çielo_, _çimitero_,
_çità_, _dolçe_, ecc., si leggeranno: _sielo_, _simitero_, _sità_,
_dolse_, ecc.; invece di _vechio_, _vechi_, _vechie_, _ochio_, _a
chico a chico_, ecc., secondo la grafia antica, preferisco scrivere
_vecio_, _veci_, _vecie_, _ocio_, _a cico a cico_, ecc., le quali
parole, non avendo alcun segno, si leggeranno come sono scritte.

In quanto concerne il modo per indicare graficamente il suono palatino

